---
name: C3677 - Inzage door burger
title: "C3677 - Inzage door burger"
layout: default
---
Er zijn allerlei scenario’s te bedenken om een burger inzage te geven in het verwerkingenlog. Het gaat te ver om deze allemaal te beschrijven. Vanuit de verwerkingenlogging API is dat ook niet nodig. Met enkele API functies kunnen we vele scenario’s bedienen.

Voor de beeldvorming zijn hieronder drie scenario’s beschreven die aansluiten bij respectievelijk Logging Maturity Level (LML) 0, 4 en 5.

-	**Maturity Level 0**: De burger wil inzage in het verwerkingenlog maar kan hierover online geen informatie vinden. Na telefonisch contact met de gemeente komt de burger in contact met de verantwoordelijke persoon binnen de gemeente. Deze neemt het verzoek in behandeling en probeer met kunst en vliegwerk de informatie te verzamelen uit de tientallen systemen die de gemeente heeft. Omdat de verwerkingenlogging API bij veel systemen niet geïmplementeerd is, moet bij iedere systeem een andere procedure doorlopen worden en zijn er ook diverse systemen die geen informatie kunnen produceren. Nadat het overzicht enigszins geüniformeerd is door de medewerker, maakt deze een afspraak met de burger op het gemeentehuis. Tijdens de afspraak stelt de medewerker de identiteit van de burger vast en toont/verstrekt de gegevens.
-	**Maturity Level 4**: De burger gaat naar de website van de gemeente naar de webpagina voor inzage in de verwerkingenloggegevens. Na identificatie en authenticatie (DigiD) worden de verwerkingenloggegevens van de meest recente periode opgehaald uit de gemeentelijke systemen (via de verwerkingenlogging API). De gegevens worden direct online gepresenteerd en zijn voor veel burgers zonder verdere toelichting te begrijpen. De gepresenteerde interface stelt de burger instaat om informatie te filteren, informatie te krijgen over de doelbinding (verwerkingsactiviteit) en verder terug te gaan in de historie.
- **Maturity Level 5**: Vergelijkbaar met Maturity Level 4 alleen gaat de burger nu naar de website van de overheid (MijnOverheid?) en krijgt daar inzage in alle verwerkingenloggegevens van de overheid.

## Besluiten inzake de inzage:
-	Bij inzage worden alleen acties opgehaald uit het gemeentelijke verwerkingenlog. Er wordt dus geen informatie getoond van andere gemeenten of overheidspartijen ([B5214](./5214.md)).
-	Indien er sprake is van een gefedereerd gemeentelijk verwerkingenlog dan dient er een service te zijn die zich opstelt als ‘het gemeentelijk verwerkingenlog’ ([B8970](./8970.md)).
-	Er dient altijd een periode gespecificeerd te worden om te voorkomen dat er te veel gegevens opgevraagd worden. In de praktijk zal vastgesteld moeten welke periode normaal gesproken leidt tot een acceptabele hoeveelheid acties. In de interface kan vervolgens de mogelijkheid geboden worden om steeds een periode verder terug te gaan in de tijd.
-	Als een burger zijn of haar verwerkingenlog raadpleegt dan kan het zijn dat daarin acties voorkomen waarbij meerdere personen betrokken waren. In dergelijke situaties mag bij deze acties alleen de persoon zelf getoond worden. Dit staat beschreven als criterium bij de functie van de API ([F4086](./4086.md)).
    - Zie voor voorbeelden de cases waarbij meerdere personen betrokken zijn: verhuizing met medebewoners ([C1628](./1628.md)), registratie huwelijk ([C4084](./4084.md)) en de personen in het resultaat van een zoekopdracht (C4081).
-	Bij een standaard inzage-verzoek ([F4086](./4086.md)) worden geen acties getoond die vertrouwelijk zijn of waren.
-	Bij een standaard inzage-verzoek ([F4086](./4086.md)) worden diverse attributen weggelaten die details bevatten over de uitvoering zoals gebruiker, systeem en gegevensbron. Deze attributen zijn alleen in te zien als gemotiveerd kan worden dan inzage noodzakelijk is. Deze motivering dient door een bevoegd gemeentelijke medewerker beoordeeld te worden (bijv. een Privacy Officer). Het belang om deze informatie in te zien moet zwaarder wegen dan de privacy van de gemeentelijk medewerker en eventuele exposure van informatie over interne systemen.

## Besluiten inzake het loggen van de inzage
Ook bij het inzien van het verwerkingenlog verwerken we persoonsgegevens. Gevolg is dat ook de inzage van het verwerkingenlog gelogd moet worden. De procedure hiervoor is identiek aan die bij het opvragen van gegevens bij andere registers zoals beschreven in o.a. de onderstaande cases:
- [C9522 - Detailvraag op basis van BSN – Vanuit zaakdossier](./9522.md)
- [C2866 - Detailvraag op basis van BSN – Door een derde partij](./2866)
- [C0031 - Opvragen van gegevens bij een derde partij](./0031)
Het verwerkingenlog treed op als provider. De applicatie die de opvraging verzorgt als consumer. Ook het verwerkingenlog heeft, in de rol van provider, informatie nodig van de consumer om goed te kunnen loggen. Deze informatie wordt bij aanroep van de API in de header meegegeven ([B9177](./9177.md)). Het gaat daarbij om de volgende informatie:
        - OIN van de consumer
        - ID van de verwerking
        - Vertrouwelijkheid van de verwerking
        - Bewaartermijn van de verwerking
        
